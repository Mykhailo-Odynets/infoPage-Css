<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kyjev</title>
    <link rel="stylesheet" href="css/style.css">
</head>
<body>
    <header>
        <h1>Kyjev</h1>
        <nav>
            <menu>
                <li><a href="#Poloha">Poloha</a></li>
                <li><a href="#Nazev">Název</a></li>
                <li><a href="#Znak">Znak</a></li>
                <li><a href="#Dejiny">Dějiny</a></li>
            </menu>
        </nav>
    </header>
    <article>
        <p><b>Kyjev</b> (ukrajinsky Київ, Kyjiv) je hlavní a největší město Ukrajiny, správní středisko Kyjevské oblasti a jedno z největších měst v Evropě. Město leží na řece Dněpr v severní části země. Zaujímá rozlohu 827 km² a v roce 2022 zde žilo přes 2,95 milionu obyvatel, včetně aglomerace pak přes 3,65 milionu obyvatel. Kyjev je kulturní a hospodářské centrum země, dopravní křižovatka a centrum elektrotechnického průmyslu. Pro svou starobylost bývá nazýván „matka ruských měst“.</p>
        <section id="Poloha">
            <h2>Poloha </h2>
            <p>Historické centrum Kyjeva se rozkládá na pahorcích nad pravým (západním) břehem Dněpru; ve 20. století vyrostly nové čtvrti také na levém břehu a byly připojeny také vzdálenější pravobřežní čtvrti. Reliéf města je dosti členitý, lesnaté pahorky jsou od sebe odděleny zaříznutými údolíčky, sbíhajícími se k řece. Do Dněpru u Kyjeva zleva ústí řeka Desna, severně od města vody Dněpru zadržuje velká Kyjevská přehrada.</p>
        </section>
        <section id="Nazev">
            <h2>Název</h2>
            <p>Název města má několik etymologických vysvětlení. Podle jedněch jazykovědců vychází z předslovanských dob. Na základě zmínek o Kyjevě ve starých perských a arabských zdrojích, kde má jméno podobu „Kujaba“ či jeho názvu v byzantských písemnostech, kde má podobu „Kijova“, ho vysvětlují jako spojení turkických slov „kij“ (hranice) a „oba“ (osídlení) ve smyslu „sídlo na hranicích“.</p>
        </section>
        <section id="Znak">
            <h2>Znak</h2>
            <p>Kyjevský znak zobrazuje archanděla Michaela držícího plamenný meč a štít na azurovém poli. Původně na něm byl zobrazen svatý Jiří bojující s drakem, ten zůstal ve znaku Kyjevské oblasti.</p>
        </section>
        <section id="Dejiny">
            <h2>Dějiny</h2>
            <p>První osídlení území dnešního Kyjeva pochází z přelomu 5. a 6. století. O počátcích Kyjeva mluví pověst uváděná na přelomu 6. a 7. století arménským historikem Zenobem Glakem a na počátku 12. století v ruské Pověsti dávných let. Týká se bratrů Kyje, Ščeka a Choriva, doprovázené sestrou jménem Lybeď z kmene Poljanů. Každý z nich se usídlil na jednom pahorku, které pojmenovali Boričev, Ščekovina, Chorevica a celé město pak pojmenovali po nejstarším Kyjev. V roce 866 podle Pověsti (nebo v roce 860 podle byzantských pramenů) Kyjev ovládli varjažští bojovníci Askold a Dir a vládli zde až do roku 882, kdy zahynuli v boji s jiným varjagem, novgorodským knížetem Olegem. Tento rok se považuje za počátek Kyjevské Rusi.</p>
        </section>
    </article>
    <footer>
        <p>Mykhailo Odynets 2024</p>
    </footer>
</body>
</html>